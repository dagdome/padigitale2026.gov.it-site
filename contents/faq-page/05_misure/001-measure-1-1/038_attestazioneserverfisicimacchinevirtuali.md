---
  - title: Come devono essere compilati i file di attestazione dei server fisici / macchine virtuali per la gestione di un progetto?
    tag:
      - altre_pac
    anchorLink: 038_attestazioneserverfisicimacchinevirtuali
---

Le indicazioni per la compilazione dell'attestazione sono presenti nell'Allegato 2 all'Avviso. Si invita alla consultazione di tali indicazioni prima della compilazione dei file. 
Si ricorda in ogni caso che, l’attestazione dei server fisici e delle macchine virtuali, relativa alla documentazione a comprova, deve essere eseguita su PA digitale 2026 mediante la compilazione ed il successivo caricamento dei file contenenti la lista dei server fisici/macchine virtuali.
I template dei server fisici / macchine virtuali sono precompilati dalla piattaforma a partire dalle informazioni inserite in fase di adesione all’Avviso e al piano di migrazione secondo regolamento AGID.
I file generati riportano nelle righe il numero di server fisici/macchine virtuali inseriti in fase di candidatura e una colonna per ogni servizio inserito nel piano di migrazione della PA.
La compilazione del file richiede che:

Per ogni riga siano inserite le seguenti informazioni:
  - Server fisici:
    - “Identificativo Data Center” e “Comune”,
    - “Serial number”,
    - “Modello”,
    - “Marca”
  - Macchine virtuali:
    - “Ragione sociale fornitore” e “denominazione infrastruttura”,
    - “Identificativo macchina virtuale”,
    - “Numero vCPU”,
    - “vRAM” in GB,
    - “Storage” in GB.
      
- I valori numerici siano inseriti senza decimali
- Per ogni riga (server fisico/macchina virtuale) sia associato almeno un servizio del piano di migrazione indicando con una ‘X’ la corrispondenza con il servizio stesso
- Non vengano aggiunte o rimosse righe o colonne
- Non vengano modificate le intestazioni del template
- I numeri seriali dei server fisici e gli identificativi delle macchine virtuali non siano duplicati all’interno del file

Al termine del caricamento del file il sistema elaborerà le informazioni. Qualora le regole di compilazione non vengano rispettate, il sistema invierà all’utente una mail e una notifica in piattaforma per informarlo degli errori rilevati.
Una volta completata l’operazione di controllo, il sistema abiliterà lo step “Inserimento dati del firmatario” per il successivo caricamento della dichiarazione di conformità.
