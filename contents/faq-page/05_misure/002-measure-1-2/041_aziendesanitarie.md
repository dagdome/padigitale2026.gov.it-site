---
  - title: Le Aziende Sanitarie della nostra Regione utilizzano diversi software centralizzati, utilizzati da tutte le Aziende Sanitarie. Tali software sono disciplinati da un contratto regionale (concetto esteso anche al caso della presenza di una Azienda zero), da un'Agenzia Regionale o Società in-house, ovvero da un Ente del SSR nominato capofila. Come è possibile in tal caso contrattualizzare la migrazione da parte delle aziende?
    tag:
      - Asl/AO
    anchorLink: 041_aziendesanitarie
---

Nel caso di specie, la documentazione della contrattualizzazione dovrà essere composta come segue:
- Accordo tra Regione/Ente capofila (o altro analogo Ente sovraordinato) e il/i fornitore/i.
- Documentazione che regola i rapporti tra la Regione/Ente capofila e il soggetto attuatore. 

Il Soggetto Attuatore è la singola ASL/AO.
Restano in capo alla singola ASL/AO la nomina del RUP, la richiesta del CUP e la produzione della documentazione richiesta di cui all’art. 13 comma 3 dell’Avviso da allegare alla domanda di erogazione del finanziamento.
Si precisa che le modalità di attuazione dei progetti di migrazione e la gestione del finanziamento sono considerate ammissibili se aderenti alla normativa nazionale e regionale per la disciplina del servizio sanitario.
Il Dipartimento rimane estraneo alle scelte compiute dal Soggetto Attuatore - e da questi ritenute necessarie o soltanto opportune nell’esercizio della propria discrezionalità amministrativa – in ordine all’individuazione degli strumenti giuridici finalizzati a realizzare il progetto, ferme restando le necessarie e indispensabili attività di monitoraggio della gestione e di verifica della rendicontazione dell’intervento. 
