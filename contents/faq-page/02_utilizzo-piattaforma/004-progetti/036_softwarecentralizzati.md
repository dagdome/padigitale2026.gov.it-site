---
  - title: Le Aziende Sanitarie della nostra Regione utilizzano diversi software centralizzati, utilizzati da tutte le Aziende Sanitarie. Tali software sono disciplinati da un contratto regionale, da un'Agenzia Regionale o Società in-house, ovvero da un Ente del SSR nominato capofila. Qual è lo scenario di contrattualizzazione per le Aziende?
    tag:
      - contratti_ordini
    anchorLink: 036_softwarecentralizzati
---

Nel caso di specie, la documentazione della contrattualizzazione dovrà essere composta come segue:
- Accordo tra Regione/Ente capofila (o altro analogo Ente sovraordinato) e il/i fornitore/i.
- Documentazione che regola i rapporti tra la Regione/Ente capofila e il soggetto attuatore. 

Il Soggetto Attuatore è la singola ASL/AO.
Restano in capo alla singola ASL/AO la nomina del RUP, la richiesta del CUP e la produzione della documentazione richiesta di cui all’art. 13 comma 3 dell’Avviso da allegare alla domanda di erogazione del finanziamento.
Si precisa che le modalità di attuazione dei progetti e la gestione del finanziamento sono considerate ammissibili se aderenti alla normativa nazionale e regionale per la disciplina del servizio sanitario.
Il Dipartimento rimane estraneo alle scelte compiute dal Soggetto Attuatore - e da questi ritenute necessarie o soltanto opportune nell’esercizio della propria discrezionalità amministrativa – in ordine all’individuazione degli strumenti giuridici finalizzati a realizzare il progetto, ferme restando le necessarie e indispensabili attività di monitoraggio della gestione e di verifica della rendicontazione dell’intervento. 
